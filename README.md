A szakdolgozat célja egy pontfelfőkre épülő alkalmazás fejlesztése. Az alkalmazás alapfunkcionalitása 2D-s és 3D-s pontfelhőkkel (pl.: négyzet, kör, kocka, gömb) foglalkozna, ezek generálásával, megjelenítésével, forgatásával, nagyításával, szerkesztésével, színezésével. Ezekből akár több is megjelenhető és vegyíthető egyszerre az azoknak megfelelő térben. 

Mivel az alkalmazás pontfelhőket generál, ezért lehetővé fogjuk tenni ezen felhők sűrűségének változtatását is.

Az így, felhasználók által generált pontfelhők exportálását is lehetővé teszem az erre szolgáló fájlformátumoknak megfelelően (pl.: .pcd). Ezen adatok tárolhatók lesznek egy erre a célra megfelelően tervezett adatbázisban is. Ennek segítségével az elkészített pontfelhőket az egyes felhasználók könnyedén megoszthatják más felhasználókkal is, akár közös szerkesztésre is.

Az alkalmazás lehetővé tenné külső pontfelhők importálását is, ezek megjelenítését követően a felhasználó szabadon mozgathatná, forgathatná és nagyíthatná azt. 

Ez az alkalmazás elősegíti a mesterségesen létrehozható pontfelhők elkészítését.
